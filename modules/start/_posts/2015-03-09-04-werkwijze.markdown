---
title: Werkwijze
---

## Hoe ga je te werk?

Zoals eerder gesteld, zijn er aan deze cursus diverse soorten activiteiten gekoppeld:

* lectuur
* video
* bijdrages aan het vraag -en antwoordplatform
* volgen van online courses
* oplossen van oefeningen

Voor elk van deze componenten zal er per week duidelijk gemaakt worden wat we verwachten dat je doet. Volg je deze richtlijnen, dan zou het in feite vrij eenvoudig moeten zijn om te slagen. We mikken dan ook op 100% geslaagden voor mensen die de planning volgen en hun bijdrages leveren. Haak je ergens af, dan wordt het heel moeilijk. Probeer dus het tempo in de mate van het mogelijke te volgen.

## Zelfstandig

Dit is een @Home cursus. Dat wil zeggen dat de contactmomenten zeer beperkt zijn en dat het meeste van deze cursus moet verworven worden door zelfstudie. Dit betekent uiteraard dat je heel wat tijd moet reserveren om de stof te verwerven en de gevraagde activiteiten te ontplooien. Heb je die tijd niet, dan kan je vrijwel zeker niet slagen voor dit vak. Ook hier geldt het gezegde: "al doende leert men". Volgens de studiefiche heb je voor deze cursus ongeveer 150 uren studie nodig. Trekken we daar de 6 contacturen van af, dan kom je aan 144 uren verspreid over 7 weken werk. Om je planning iets gemakkelijker te maken en tussentijds al eens een stand van zaken te kunnen opmaken, hebben we een stappenplan opgesteld.