---
title: Waarover gaat deze cursus?
---

## Hoe past deze cursus binnen de professionele bachelor NMCT?
![Logo]({{site.baseurl}}/img/nmct-exp-cl.png)
In deze inleidende cursus uit de infrastructuurpeiler van de opleiding New Media and Communication Technology komen alle belangrijke componenten aan bod die later in vervolgcursussen (Networktechnology, Advanced Networktechnology, Datacenter Technology, Datacommunication, ...) worden uitgediept.

## Waarover gaat deze cursus?
![Sample of computers]({{site.baseurl}}/img/3778910786_9583c1063b_z.jpg)
Image [CC-BY-NC-SA](https://creativecommons.org/licenses/by-sa/2.0/) by [Pablo Ruiz Múzquiz](https://www.flickr.com/photos/angelaypablo/860181962) on Flickr.
Een computer komt tegenwoordig in vele vormen en maten voor. Je hebt niet alleen de klassieke desktop PC en hun meer mobiele broeders de laptops, er zijn ook de vele servers die onze data bevatten en samen vaak deel uitmaken van wat omschreven wordt als de cloud. Uiteraard is er daarnaast ook alle mobiele apparatuur zoals smartphones en tablets die de andere zijde van de cloud uitmaken samen met de vaak gehypte maar nog nooit doorgebroken thin clients. Maar ook daar houdt het nog niet op. Als we alle ingebouwde computers, of de educatieve verwanten zoals de Raspberry Pi al of niet in combinatie met een Arduino of ander goedkoop educatief bordje, zouden meerekenen, dan kan je wel zeggen dat onze wereld een door computers omringde wereld is. Het is deze wereld die we gaan verkennen in deze cursus. Onderstaande video geeft je alvast een duidelijk beeld van hoe belangrijk computers in onze huidige maatschappij reeds zijn, maar vooral ook hoe veel belangrijker ze nog zullen worden in de toekomst.

<iframe width="560" height="315" src="https://www.youtube.com/embed/cXQrbxD9_Ng" frameborder="0" allowfullscreen></iframe>

## Moet ik mij inschrijven voor deze cursus?

Normaal moet je voor deze cursus inschrijven. In de huidige fase zijn we echter volop aan het experimenteren met het publiek aanbieden van de inhouden van onze cursussen en stellen we deze dus voorlopig volledig vrij ter beschikking. De externe platformen die we zullen gebruiken voor discussies, het co-creëren van vragen over de cursusinhoud en het indienen van opdrachten zullen wel een account vergen. Volg de instructies op deze sites om deel te nemen aan de diverse activiteiten die integraal deel uitmaken van deze cursus.





