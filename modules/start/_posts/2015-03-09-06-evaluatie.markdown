---
title: Evaluatie
---

## Principe

Voor dit vak is activiteit en praktijk net zo belangrijk als theoretische kennis. Daarom worden ook evenveel punten toegkend aan het actief bezig zijn met de leerstof en het praktisch gebruik van bepaalde componenten kunnen aantonen als aan het reproduceren van de theorie.

## Praktijk en actieve participatie

Als praktische realisatie worden een aantal zaken in rekening gebracht (5):

* het hebben en kunnen gebruiken van VMWare Workstation of vergelijkbare virtualisatiesoftware
* het hebben staan van een werkende versie van Ubuntu Linux 14.04 of later in een virtuele omgeving en deze kunnen gebruiken
* het demonstreren van de werking van Packet Tracer op de eigen laptop
* de werking kunnen illustreren van enkele performance en hardware analyse tools zoals CPU-Z, Cinébench, en ander in de labo's vermelde software
* de inhoud van de BIOS van de eigen laptop kunnen tonen en uitleggen
* de onderdelen op een modern (na 2000) moederbord kunnen identificeren
* het kunnen uitmeten van stroomverbruik en spanning op een werkende computer

Daarnaast is de participatie aan het reeds in het stappenplan vermelde experimenteel platform (Links naar een externe site.) ook van groot belang. Voor dit platform moet je je afzonderlijk inschrijven. Gebruik ook hier je Howest e-mail adres. Het is de bedoeling dat je via dat platform 4 dingen doet:

* vragen produceren gerelateerd aan één van de secties van dit vak (CA, NW, OS)
* antwoorden geven op vragen door anderen geproduceerd
* antwoorden onderbouwen door te verwijzen naar locaties uit de cursussen en/of waardevolle externe bronnen (tekst, audio of video)
* stemmen op vragen en antwoorden

Op basis van je bijdrages aan dit experimentele platform kan je heel wat punten verdienen (5). Bovendien is het zo dat, indien het platform goed functioneert, de vragen uit dit platform zullen worden gebruikt voor het theoriegedeelte. Intensief meewerken op het platform heeft dus een dubbele waarde en zal heel zeker het leerproces stukken vergemakkelijken.

## Theorie en gevolgde lessen

De theorie bestaat uit 3 grote onderdelen:

* Microsoft Virtual Academy (2)
* Edx - Introduction to Linux (2)
* EQ examen van de theorie van CA, NW en OS (6)

Voor de Microsoft Virtual Academy wordt er van je verwacht dat je geheel of gedeeltelijk de volgende cursussen volgt:

* Preparing for the Windows 8.1 MCSA
* Utilizing SysInternals Tools for IT Pros
* Getting Started with PowerShell 3.0 Jump Start

Van de eerste 2 cursussen behaal je een perfecte score als je 100 punten behaald. Van het derde vak wordt verwacht dat je 50 punten behaald. Dit zal worden tussentijds en op het einde worden geëvalueerd.

Wat Edx betreft kan je op eigen tempo de lessen volgen. Het eindexamen moet worden afgelegd in de laatste les.

Het EQ examen zal ook in de laatste les worden afgelegd en zal enkel gebaseerd zijn op de vragen die via het experimentele vragenplatform zijn naar boven gekomen. Deze vragen zijn invulvragen of multiple choice.